---
ref: "giati-na-epilexo-to-tmima-pliroforikis"
title: "Γιατί να διαλέξω το Τμήμα Πληροφορικής του Ιονίου Πανεπιστημίου;"
excerpt: "Το Τμήμα Πληροφορικής του Ιονίου Πανεπιστημίου ανταποκρίνεται στη ραγδαία αναπτυσσόμενη και ανταγωνιστική αγορά εργασίας στον χώρο της Πληροφορικής, προσφέροντας στους φοιτητές του άρτια επιστημονική κατάρτιση και δεξιότητες..."
tags:
 - Γενικές Ανακοινωσεις
 
---
{% include video id="kxCtTR-r35Y" provider="youtube" %}

{% include collapsable 
title="1. Φυσιογνωμία του τμήματος"
content = "
### Παρουσίαση του Τμήματος

Το Τμήμα Πληροφορικής του Ιονίου Πανεπιστημίου ανταποκρίνεται στη ραγδαία αναπτυσσόμενη και ανταγωνιστική αγορά εργασίας στον χώρο της Πληροφορικής, προσφέροντας στους φοιτητές του άρτια επιστημονική κατάρτιση και δεξιότητες, μέσα από ένα συνεκτικό πρόγραμμα προπτυχιακών σπουδών προσανατολισμένο σε στοχευμένες κατευθύνσεις (Πληροφοριακά Συστήματα, Πληροφορική στις Ανθρωπιστικές-Κοινωνικές Επιστήμες). Το Τμήμα προσφέρει επίσης μεταπτυχιακές σπουδές υψηλού επιπέδου, εστιάζοντας σε γνωστικά πεδία αιχμής, με επίκεντρο την έρευνα και την καινοτομία. Οι σπουδές υποστηρίζονται από διδακτικό προσωπικό (απαρτιζόμενο από 18 μέλη ΔΕΠ και 5 μέλη ΕΔΙΠ) υψηλής επιστημονικής στάθμης, το οποιο συνεισφέρει σημαντικά στη στρατηγική δημοσιεύσεων του ιδρύματος. Η σύνδεση με την έρευνα και την αγορά εργασίας ενισχύεται από τα ερευνητικά και αναπτυξιακά έργα, σε Εθνικό και Ευρωπαϊκό επίπεδο, και έργα που τα μέλη ΔΕΠ του Τμήματος διεκδικούν με επιτυχία κάθε χρόνο, με την υποστήριξη των πέντε θεσμοθετημένων ερευνητικών εργαστηρίων του Τμήματος, δίνοντας έμφαση σε τομείς αιχμής των πληροφοριακών συστημάτων και των ψηφιακών εφαρμογών για τις ανθρωπιστικές επιστήμες, καθώς και στη σύνδεση με τις ανάγκες της τοπικής κοινωνίας και οικονομίας.

[Μάθετε περισσότερα εδώ](https://ionio.gr/download.php?f=02000-02999/IU-pf-02003-98522-gr.pdf)

### Συνοπτικά Στατιστικά Στοιχεία

Τα τελευταία χρόνια έχει αυξηθεί σημαντικά ο αριθμός των εισερχομένων φοιτητών, ενώ η εργασιακή απορρόφηση των αποφοίτων μας κινείται σε πολύ υψηλό ποσοστό. Οι διδάσκοντες του τμήματος έχουν πλούσιο και αναγνωρισμένο συγγραφικό έργο ως αποτέλεσμα της έρευνάς τους, με σημαντικό αντίκτυπο στο προφίλ του Ιονίου Πανεπιστημίου. Επίσης, είναι επιστημονικά υπεύθυνοι και συμμετέχουν σε πληθώρα ερευνητικών και μελετητικών έργων. Το Τμήμα Πληροφορικής ενθαρρύνει τη συμμετοχή των φοιτητών στο πλαίσιο της ακαδημαϊκής έρευνας που πραγματοποιείται, δίνοντας τη δυνατότητα απόκτησης καθοριστικής ερευνητικής και επαγγελματικής εμπειρίας.

[Μάθετε περισσότερα εδώ](https://ionio.gr/download.php?f=02000-02999/IU-pf-02003-84909-gr.pdf)

### Διασφάλιση Ποιότητας και Αριστείας

Στο Τμήμα Πληροφορικής επιδιώκουμε τη διαρκή ενίσχυση της ποιότητας και της αριστείας της διδασκαλίας και της ακαδημαϊκής έρευνας. Αξιοποιώντας ένας σύστημα διασφάλισης και παρακολούθησης της ποιότητας, τα αρμόδια όργανα του Τμήματος (Συνέλευση, Ομάδα εσωτερικής αξιολόγησης (ΟΜΕΑ), ΜΟ.ΔΙ.Π. Ιονίου Πανεπιστημίου) αξιολογούν σε τακτική βάση δείκτες επίδοσης σχετικούς με τη διδασκαλία, την έρευνα και τις διεθνείς συνεργασίες του Τμήματος. Για την αξιολόγηση αυτή ενθαρρύνεται η συμμετοχή και γνώμη των φοιτητών μας, ιδιαίτερα σε σχέση με την ποιότητα του προγράμματος σπουδών.

[Μάθετε περισσότερα εδώ](https://ionio.gr/download.php?f=02000-02999/IU-pf-02003-62181-gr.pdf)
"
%}

{% include collapsable
title="2. Η Διδασκαλία στο Τμήμα Πληροφορικής"
content = "
- Οδηγός σπουδών

Ο Οδηγός Σπουδών του Τμήματος Πληροφορικής επικαιροποιείται στην αρχή κάθε ακαδημαϊκού έτους και περιέχει πολύτιμες πληροφορίες για τα Επτάνησα και το Ιόνιο Πανεπιστήμιο. Εντός του Οδηγού παρουσιάζεται το Τμήμα Πληροφορικής (σκοπός, υποδομές, προσωπικό), παρέχονται λεπτομέρειες για προπτυχιακές σπουδές (Κατευθύνσεις, Κανονισμός Σπουδών, Πρόγραμμα Μαθημάτων, Περιεχόμενο Μαθημάτων, Πτυχιακή εργασία, Πρακτική Άσκηση, Erasmus+/κινητικότητα Φοιτητών/τριών), καθώς και για μεταπτυχιακές και διδακτορικές σπουδές. Επίσης, ο Οδηγός Σπουδών σκιαγραφεί την ερευνητική δράση του Τμήματος (Θεσμοθετημένα εργαστήρια, Ερευνητικά και Αναπτυξιακά Προγράμματα), παρέχει πληροφορίες για φοιτητικά θέματα (Κέντρο Δικτύων, Φοιτητική μέριμνα, Συνήγορος του φοιτητή, Ηλεκτρονική καρτέλα φοιτητή), και ολοκληρώνεται με το ακαδημαϊκό ημερολόγιο (καταμερισμός σε χειμερινό και εαρινό εξάμηνο, περίοδοι εξετάσεων, διακοπές και αργίες).

[Μάθετε περισσότερα εδώ](https://ionio.gr/download.php?f=02000-02999/IU-pf-02003-41464-gr.pdf)

- Φοιτητοκεντρική μάθηση, διδασκαλία και αξιολόγηση

Στο Τμήμα Πληροφορικής ακολουθούμε μία καθαρά φοιτητοκεντρική μάθηση, η οποία στηρίζεται στον ανοικτό διάλογο, τη συμμετοχή και την εποικοδομητική κριτική. Το Προπτυχιακό Πρόγραμμα Σπουδών εκτός από τα υποχρεωτικά μαθήματα κορμού αποτελείται από μαθήματα των δύο κατευθύνσεων “Πληροφοριακά Συστήματα” και “Ανθρωπιστικές & Κοινωνικές Επιστήμες” και μία σειρά μαθημάτων επιλογής, η οποία επικαιροποιείται κάθε χρόνο σύμφωνα με τις διεθνείς επιστημονικές τάσεις. Έτσι οι φοιτητές μας έχουν την ευελιξία να κάνουν τις επιλογές τους με βάση τις επιθυμίες και τα ενδιαφέροντά τους.

Αξιοποιούμε μαθησιακές, διδακτικές και αξιολογικές μεθόδους λαμβάνοντας υπόψη ποικίλους τρόπους μάθησης. Δίνουμε έμφαση στον εργαστηριακό προσανατολισμό μαθημάτων και σε εργασίες μορφής “project” αξιοποιώντας σύγχρονες τεχνολογίες και εργαλεία. Ενθαρρύνουμε τις ομαδικές εργασίες με στόχο την εμβάθυνση σε εξειδικευμένα και προχωρημένα επιστημονικά θέματα ενισχύοντας την ομαδοσυνεργατική και βιωματική μάθηση. Καθοδηγούμε τους φοιτητές μας να εργαστούν σε αντικείμενα και θέματα που τους προκαλούν το ενδιαφέρον και τους καλούμε να παρουσιάσουν τα αποτελέσματα της εργασίας τους.

Η αξιολόγηση για εμάς είναι μία πολύ σημαντική και αμφίδρομη διαδικασία. Καθώς καλούμαστε να εκτιμήσουμε τα μαθησιακά αποτελέσματα των φοιτητών μας, προσκαλούμε τους φοιτητές μας να αξιολογήσουν το βαθμό επίτευξης των μαθησιακών στόχων για κάθε μάθημα και κάθε διδάσκοντα. Η αξιολόγηση της επίδοσης των φοιτητών πραγματοποιείται όχι μόνο μέσω των εξετάσεων στο τέλος του ακαδημαϊκού εξαμήνου, αλλά μέσω ενδιάμεσων προόδων, εργασιών και ασκήσεων (αυτο)αξιολόγησης, καθόλη τη διάρκεια του εξαμήνου.

Οι φοιτητές μας μπορούν να επισκεφτούν και να επικοινωνούν με τους καθηγητές τους για οποιοδήποτε θέμα αφορά τις σπουδές τους, χτίζοντας σχέσεις αμοιβαίου σεβασμού. Οι διδάσκοντες ενθαρρύνουν τους φοιτητές να συμμετέχουν σε διαγωνισμούς καινοτομίας, δράσεις ανοικτού λογισμικού, κ.ά. δημιουργώντας κίνητρα συμμετοχής και ενισχύοντας την αίσθηση αυτονομίας. Ο θεσμός του Συμβούλου-Καθηγητή είναι αρωγός σε όλη τη διάρκεια της φοίτησης, ακολουθώντας μία “ενεργητική” προσέγγιση. Αξίζει να σημειωθεί ότι οι διδάσκοντες γνωρίζουν την πλειοψηφία των φοιτητών “με τα μικρά τους ονόματα”!

[Μάθετε περισσότερα εδώ](https://ionio.gr/download.php?f=02000-02999/IU-pf-02003-78140-gr.pdf)

### Εισαγωγή φοιτητών, στάδια φοίτησης, αναγνώριση σπουδών και λήψη πτυχίου

Στην αρχή του ακαδημαϊκού έτους το Τμήμα Πληροφορικής διοργανώνει ενημερωτική συνάντηση των πρωτοετών (ημερίδα καλωσορίσματος) και οι πρωτοετείς φοιτητές λαμβάνουν πλούσιο ενημερωτικό υλικό που τους παρέχει όλες τις πληροφορίες που χρειάζονται σχετικά με τις υποδομές και τις παροχές του Τμήματος. Μετά την εγγραφή τους, οι νεοεισερχόμενοι φοιτητές, αποκτούν προσωπικό ηλεκτρονικό λογαριασμό χρήστη για πρόσβαση στις ηλεκτρονικές υπηρεσίες του Τμήματος, όπως ηλεκτρονικό ταχυδρομείο, ηλεκτρονική τάξη κτλ. Το Τμήμα διαθέτει λεπτομερή εσωτερικό κανονισμό λειτουργίας Προπτυχιακού Προγράμματος Σπουδών (ΠΠΣ) που περιγράφει τα όργανα διοίκησης του ΠΠΣ, τη χρονική διάρκεια του ΠΠΣ, πληροφορίες για την εγγραφή-αναστολή σπουδών, τη δομή του ΠΠΣ (μαθήματα/εξάμηνο/κατεύθυνση, πιστωτικές μονάδες (ECTS), κατευθύνσεις), τον εκτενή οδηγό σπουδών, το ωρολόγιο πρόγραμμα, το θεσμό των Συμβούλων σπουδών, τους κανονισμούς που διέπουν το ΠΠΣ, πληροφορίες για τη λήψη πτυχίου, τα συγγράμματα, τα μαθήματα Αγγλικής γλώσσας, την επιλογή μαθημάτων, την επανεξέταση μαθημάτων, την αναγνώριση μαθημάτων καθώς και για την πρακτική άσκηση, την πτυχιακή εργασία, την αξιολόγηση του διδακτικού έργου (Περίοδοι εξετάσεων, διεξαγωγή εξετάσεων, εξετάσεις φοιτητών με αναπηρία ή ειδικές εκπαιδευτικές ανάγκες, κατατακτήριες εξετάσεις, θέματα ηθικής και δεοντολογίας, αλλά και την αξιολόγηση των επιδόσεων φοιτητών.

[Μάθετε περισσότερα εδώ](https://ionio.gr/download.php?f=02000-02999/IU-pf-02003-21969-gr.pdf)

### Μαθησιακοί πόροι και φοιτητική στήριξη

Το Τμήμα προσφέρει σπουδές με σύγχρονο, δημιουργικό και δυναμικό χαρακτήρα, προωθώντας δραστηριότητες εξωστρέφειας και αλληλεπίδρασης με την ακαδημαϊκή και ερευνητική κοινότητα. Η μαθησιακή διαδικασία υποστηρίζεται από τη Γραμματεία (προσωπικό πολυετούς διοικητικής εμπειρίας) και τα μέλη ΔΕΠ, ΕΔΙΠ και ΕΤΕΠ του Τμήματος, ενώ η φοιτητοκεντρική μάθηση και αριστεία στηρίζονται από την υιοθέτηση μοντέρνων και ευέλικτων τρόπων μάθησης, διδασκαλίας και εξέτασης, το θεσμό του Συμβούλου-Καθηγητή, την επιβράβευση των επιδόσεων μέσω χορηγιών-βραβείων, κ.ά. Για την υποστήριξη της διδασκαλίας το Τμήμα διαθέτει πλήρως εξοπλισμένες αίθουσες διδασκαλίας και εργαστηρίων, ενώ για τις ερευνητικές ανάγκες διατίθενται εξοπλισμένοι χώροι για όλα τα θεσμοθετημένα ερευνητικά εργαστήρια του Τμήματος (BIHELab, ISDLab, NMSLab, HILab, CMODLab). Το Τμήμα έχει χαρτογραφήσει τις μεσοπρόθεσμες ανάγκες του για ειδικό εκπαιδευτικό εξοπλισμό (ο οποίος αναμένεται) ύψους άνω των 2 εκ. ευρώ. Η μαθησιακή διαδικασία υποστηρίζεται από online ηλεκτρονικές υπηρεσίες όπως: Σύγχρονη και Ασύγχρονη μάθηση (Open eClass), ηλεκτρονική δήλωση μαθημάτων, Webmail, Κοινωνικά Δίκτυα Τμήματος, Ιστότοπος κλπ. Για όλους τους φοιτητές μας προσφέρονται επιπλέον υποστηρικτικές δομές όπως: Βιβλιοθήκη, Γραφείο Erasmus+, Γραφείο Πρακτικής Άσκησης, Γραφείο Φοιτητικής Μέριμνας, Συνήγορος του Φοιτητή, Πανεπιστημιακό Γυμναστήριο, Γραφείο Διασύνδεσης.

[Μάθετε περισσότερα εδώ](https://ionio.gr/download.php?f=02000-02999/IU-pf-02003-41525-gr.pdf)
"
%}
{% include collapsable
title = "3. Προοπτικές κατά τη Φοίτηση"
content = "
- Πρακτική Άσκηση

Η Πρακτική Άσκηση δίνει τη δυνατότητα σε φοιτητές να εξοικειωθούν με το αντικείμενο της μελλοντικής τους απασχόλησης, έτσι ώστε να έρθουν σε μια πρώτη επαφή με τις πραγματικές συνθήκες εργασίας, και να εφαρμόσουν στην πράξη διδαχθείσες μεθόδους και τεχνολογίες, ώστε να αποκτήσουν βασική εργασιακή εμπειρία στην ειδικότητα και να αναπτύξουν πρόσθετα προσόντα και δεξιότητες στον τομέα της Πληροφορικής. Η Πρακτική Άσκηση μπορεί να πραγματοποιηθεί σε οποιαδήποτε πόλη στην Ελλάδα, τόσο στο ιδιωτικό, όσο και στο δημόσιο τομέα. Tο Τμήμα ενθαρρύνει τη σύνδεση με την αγορά εργασίας μέσω κατάλληλων δράσεων ενημέρωσης των φοιτητών και την εκπόνηση πρακτικής άσκησης.


[Μάθετε περισσότερα εδώ](https://ionio.gr/download.php?f=02000-02999/IU-pf-02003-51656-gr.pdf)

### Κινητικότητα για Σπουδές μέσω Erasmus+

Το πρόγραμμα Erasmus+ δίνει τη δυνατότητα σε φοιτητές να πραγματοποιήσουν μέρος των σπουδών τους σε πανεπιστήμια της Ευρώπης, για ένα ή δύο ακαδημαϊκά εξάμηνα. Το Τμήμα Πληροφορικής συμμετέχει ενεργά στην υποστήριξη της κινητικότητας των φοιτητών μας για σπουδές μέσω του προγράμματος Erasmus+. Βασική προϋπόθεση για την πραγματοποίηση μετακινήσεων είναι να υπάρχει διαπανεπιστημιακή συμφωνία Erasmus+ μεταξύ του Ιονίου Πανεπιστημίου και του Πανεπιστημίου που επιθυμεί να μετακινηθούν οι φοιτητές μας. Στο Τμήμα Πληροφορικής μεριμνούμε διαρκώς για την καθιέρωση ολοένα και περισσότερων συνεργασιών και τη σύναψη διαπανεπιστημιακών συμφωνιών, προκειμένου να δίνονται όσο το δυνατόν περισσότερες επιλογές στους φοιτητές μας. Εξάλλου οι φοιτητές μας περιγράφουν την μετακίνηση μέσω Erasmus ως αξέχαστη και συναρπαστική εμπειρία ζωής!

[Μάθετε περισσότερα εδώ](https://ionio.gr/download.php?f=02000-02999/IU-pf-02003-22228-en.pdf)

### Πρακτική άσκηση Erasmus ERA-Places

Αν και οι περισσότεροι φοιτητές γνωρίζουν τη δυνατότητα να μετακινηθούν σε Πανεπιστήμια της Ευρώπης για να πραγματοποιήσουν μέρος των σπουδών, λιγότεροι γνωρίζουν ότι το πρόγραμμα Erasmus+ υποστηρίζει αντίστοιχα και την κινητικότητα φοιτητών και πρόσφατα αποφοιτησάντων για την πραγματοποίηση πρακτικής άσκησης στο εξωτερικό. Η πραγματοποίηση πρακτικής άσκησης στο εξωτερικό παρέχει πολύτιμη εργασιακή εμπειρία και δεξιότητες, ενώ ταυτόχρονα ανοίγει νέες προοπτικές στους φοιτητές. Το Τμήμα Πληροφορικής υποστηρίζει ενεργά τους φοιτητές και πρόσφατα αποφοιτήσαντες που επιθυμούν να πραγματοποιήσουν πρακτική άσκηση Erasmus+ κατά την επιλογή οργανισμού/φορέα υλοποίησης της πρακτικής άσκησης και καθόλη τη διάρκεια της άσκησης.

[Μάθετε περισσότερα εδώ](https://ionio.gr/download.php?f=02000-02999/IU-pf-02003-24215-gr.pdf)
"
%}
{% include collapsable
title = "4. Προοπτικές μετά τη Φοίτηση"
content = "
### Επαγγελματικές Προοπτικές

Με τη λήξη των σπουδών σας και την απόκτηση πτυχίου από το Τμήμα Πληροφορικής, ανοίγουν μπροστά σας μία σειρά από επαγγελματικές ευκαιρίες. Έχετε τη δυνατότητα να εργαστείτε τόσο στον ιδιωτικό, όσο και στον δημόσιο τομέα, σε θέσεις πληροφορικής. Ενδεικτικά, μπορείτε να απασχοληθείτε σε δραστηριότητες όπως μελέτη, σχεδίαση, ανάλυση, υλοποίηση, εγκατάσταση, επίβλεψη, λειτουργία, αξιολόγηση, διενέργεια πραγματογνωμοσύνης και πιστοποίηση σε τομείς (ενδεικτικά) σχετικούς με το λογισμικό των υπολογιστών, την πληροφορική, των εφαρμογών διαδικτύου, των συστημάτων και εφαρμογών γραφικών, επεξεργασίας εικόνας και ομιλίας, των δικτύων κ.ά. Επίσης έχετε τη δυνατότητα να εργαστείτε στην εκπαίδευση (πρωτοβάθμια, δευτεροβάθμια, τεχνική και επαγγελματική, δημόσια και ιδιωτική), να ασχοληθείτε με την ακαδημαϊκή έρευνα, και να παρέχετε υπηρεσίες μονάδες πληροφορικής, δικτύων, μηχανοργάνωσης και τεχνικών υπηρεσιών σε οποιαδήποτε δημόσια ή ιδιωτική δομή, σε πολλούς τομείς (ενδεικτικά, ιατρικό, φαρμακευτικό, ασφαλιστικό, ΜΜΕ, μεταφορές, ναυτιλία, τουρισμό, κ.ά.).

### Ενδεικτικά Επαγγέλματα

Ως απόφοιτοι του Τμήματος Πληροφορικής έχετε τη δυνατότητα να απασχοληθείτε σε πληθώρα επαγγελματικών θέσεων στον ιδιωτικό και δημόσιο τομέα. Ενδεικτικά αναφέρονται οι παρακάτω:

- Μηχανικός Υλικού Η/Υ
- Προγραμματιστής Η/Υ
- Καθηγητής Πληροφορικής
- Ειδικός Ασφάλειας Η/Υ
- Μηχανικός Λογισμικού Εφαρμογών Η/Υ
- Μηχανικός Λογισμικού Συστήματος Η/Υ
- Ειδικός Υποστήριξης Η/Υ
- Αναλυτής Πληροφοριακών Συστημάτων
- Ερευνητής Πληροφοριών και Η/Υ
- Συντονιστής Η/Υ και Πληροφοριακών Συστημάτων
- Διαχειριστής Δικτύων και Πληροφοριακών Συστημάτων
- Διαχειριστής Βάσεων Δεδομένων
- Αναλυτής Δικτυακών και Τηλεπικοινωνιακών Συστημάτων
- Σχεδιαστής Ιστοσελίδων
- Υπεύθυνος Προστασίας Δεδομένων
- Σχεδιαστής διαδραστικής εμπειρίας χρηστών
"
%}


